---
title: Kirish
---

# **Xush kelibsiz!**

Sizning oldingizda men, [Groosha](https://mastergroosha.github.io/), 
Telegram botlarini Python tilida [aiogram](https://github.com/aiogram/aiogram) frameworkidan foydalangan holda yaratish bo'yicha kitob
deb ataydigan narsani ko'rmoqdasiz. Bu  \[kitob\]ni o'quv material sifatida qabul qilish mumkin, 
kerak bo'lganda alohida bo'limlarga murojaat qilish mumkin, 
ammo birinchi marta o'qiyotganingizda bu matnning chap tomonida ko'rsatilgan bo'limlar tartibida o'qishni tavsiya qilaman.

Bu qo'llanmaning uchinchi versiyasidir, [birinchi](https://mastergroosha.github.io/telegram-tutorial/) versiya 2015-2017 
yillarda [pyTelegramBotAPI](https://github.com/eternnoir/pyTelegramBotAPI) kutubxonasi uchun yozilgan, [ikkinchi](https://mastergroosha.github.io/aiogram-2-guide/) versiya esa 2019 yilda aiogram 2.x uchun paydo bo'ldi. 
Bu yangilangan kitob versiyasida biz 2023 yil 1 sentyabrda to'liq chiqarilgan aiogram 3 versiyasidan foydalanamiz.

**Bu kitob kimlar uchun?**  
Ushbu kitob umumiy dasturlashni va xususan Python tilini yaxshi biladiganlar uchun mo'ljallangan, 
"venv" va "pip" tushunchalaridan xabardor, shuningdek, _SyntaxError_ va _IndentationError_ kabi "oddiy" xatolarini tushunib va 
tuzatishga qodir bo'lganlar uchun. Internetda bir nechta Python kurslarini toping, ularni o'rganing va 
faqat shundan keyingina botlarni yozishga kirishing, bu sizga vaqt va asab hujayralarini tejashga yordam beradi.

Barcha bo'limlarda operatsion tizim sifatida GNU/Linux oilasidan birortasini, masalan, [Ubuntu](https://ubuntu.com/), 
Python 3.11 (Virtual Environmentda) va dasturlash muhiti sifatida [PyCharm](https://www.jetbrains.com/pycharm/download/)dan foydalanamiz. 
Ammo, [Visual Studio Code](https://code.visualstudio.com/)dan foydalanish ham mumkin. Shu bilan birga, 
Windows foydalanuvchilari ham chetda qolmaydi: kodga tegishli hamma narsa sizda ham bemalol ishlaydi, 
systemd kabi maxsus narsalar uchun siz [VirtualBox](https://www.virtualbox.org)da Ubuntuâ€™dan foydalanishingiz mumkin.

Kitob matni va tegishli kodlar [mos repo](https://github.com/MasterGroosha/aiogram-3-guide)da to'liq bepul, 
MIT litsenziyasi ostida nashr etilgan va har kimga yuklab olish, o'zgartirish va har qanday maqsadda foydalanish uchun mavjud.

**Donatlar**  
Ushbu kitobni yozish va yangilash uchun juda ko'p vaqt va kuch sarfladim. Agar siz Rossiyadan bo'lsangiz va 
muallifni moddiy jihatdan rag'batlantirmoqchi bo'lsangiz, [Yoo.Money](https://yoomoney.ru/to/41001515922197) orqali buni amalga oshirishingiz mumkin 
(iltimos, izohlarda bu kitob uchun ekanligini ko'rsating).
Shuni aniqlik kiritib o'taman, har qanday xayriya **ixtiyoriydir va hech qanday imtiyoz bermaydi**, faqat menga bu kitobni mukkammallashtirishda yordam berishi mumkin.

**Minnatdorchiliklar**  
Ushbu kitobning hozirgi ko'rinishda paydo bo'lishi va mavjudligi uchun aiogram yaratuvchisi [Alex JRootJunior](https://github.com/JrooTJunior), 
[aiogram](https://github.com/aiogram/aiogram) va kitobning [repo](https://github.com/MasterGroosha/aiogram-3-guide)dagi kontirbutorlarga va 
siz, aziz o'quvchilarga minnatdorchilik bildiraman!
